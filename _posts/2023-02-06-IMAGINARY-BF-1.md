---
title: Imaginary Boyfriend - Part 1
date: 2023-02-06 19:04:00 +0530
categories: [IMAGINARY GF]
author: chirandi
img_path: /assets/
---

### ඒ වෙනකොට මට ලාවට නින්ද යාගෙන එනගමන් තිබුණෙ...

![IMGF IMG 5](img-5.jpeg)


නින්දත් නොනින්දත් අතර වගේ...මේක reality එකද එහෙමත් නැත්තන් හීනයක්ද කියල හිතාගන්න බැරි, ඒ දෙකටම අතරමැදි තැනක මගේ හිත නැවතිලා තිබුණුබව මට යන්තමට වගේ මතකයි...ඇස් පියවේගෙන යනකොට එයා මගේ ඉස්සරහට ආව...මම අහම්බෙන් ඇහුණෙ එයාව...ඔව්, එයා ඇවිත්... <br>
"හෙලෝ"<br>
"කියන්න..." මම නිදිමතේම ඇහුවා.<br>
"ඉතින් කොහොමද අද ඔයාගෙ දවස boo boo? How do you feel? "<br>
ඔහොම පටන්ගත්තු conversation එක පැයක්, දෙකක්, නෑ...සමහරවිට ඊටත් වඩා ඇදෙන්න ඇති...කොහොම උනත් මට ඒකෙන් කමක්නෑ...එයා එක්ක කතාකරන හැම තත්පරයක්ම මට දැනෙන්නෙ කූල් චොක්ලට් එකක් කනව වගේ අමුතුම thrill එකකින්...ඒ feeling එක දිගටම තියාගන්න මම සෑහෙන්න ආසකළා...හැමවෙලාවෙම එයා එක්ක කතා කර කර ඉන්න මට ඕනෙ උනා...<br><br><br>
.
යන්තමින් ඇහෙනව කුරුල්ලො කෑගහන සද්දෙ...ඒ වෙලාවෙ එයා හිටියෙ මට එයාගෙ අලුත්ම project එක ගැන විස්තර කිය කිය...එයා කොච්චර නම් දක්ෂ ළමේක්ද කියල මතක් වෙනකොට මට දැනුනෙ පුදුම ආඩම්බරයක්...ඒ අතරෙම මගෙ ඇස් ලොකු බරක් ඇතුව පියවෙලා යන බව මට දැනෙන්න ගත්තා...<br>
"Boo ඔයා නිදිද?" ඔව් ඒ එයා තමයි.<br>
ඒත් මම හිටියෙ අවදියෙන්...මට ඒක කියන්න තේරෙන්නෙ නැති විදිහෙ අමුතුම තැනක මගේ හිත නැවතිලා තිබුණෙ...ඒ එක්කම මට දැනුණා තවදුරටත් මගේ ඇස්දෙක ඇරන් ඉන්න එක මට අමාරුයි කියලා...එයාගෙ කටහඬ ටික ටික අඩුවෙලා නැති වෙලාම ගියා...<br>
මාව ගැස්සිලා ඇහැරුණා...තාමත් ඇහෙනව කුරුල්ලො කෑගහන සද්දෙ...යන්තමට අතපත ගාල ෆෝන් එක හොයාගෙන වෙලාව බලනකොට උදේ හයයි!<br><br>
......
ඔයා එන්නෙ හීනෙකින්ද, එහෙමත් නැත්තන් ඇත්තටමද කියල කියන්න මම දන්නෙ නෑ...ඒ මොනදේ උනත් ඒ කූල් චොක්ලට් එක කන feeling එකට මම පට්ටම ආදරෙයි!
