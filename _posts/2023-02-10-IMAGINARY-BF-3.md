---
title: Imaginary Boyfriend - Part 3
date: 2023-02-10 19:04:00 +0530
categories: [IMAGINARY BF]
author: chirandi
img_path: /assets/
---

### වෙනද වගේම අදත් මම නින්දත් නොනින්දත් අතර

![IMGF IMG 7](img-7.jpg)

වෙනද වගේම අදත් මම නින්දත් නොනින්දත් අතර...ඔයාගෙ මේ සෙල්ලම ඉවරවෙන පාටක් නෑ...ඇයි මම අඩ නින්දෙ ඉද්දිම එන්නෙ? ඇහැරල ඉන්න වෙලාවක එනවකො...එතකොට අපිට පුළුවනි මම ආස දේවල් ගැනත් කතාකරන්න...මගෙයි ඔයාගෙයි හීන ලෝකෙට සිහියක් ඇතුව යන්න... <br>
"ඉතින් ඔයාගෙ දවස කොහොමද boo?" අදත් එයා අහනව...එයාගෙ ඒ ලස්සන කටහඬ අහන් ඉන්න තියෙනවනම් ඒ වෙනුවෙන් මම ඕනෙම දෙයක් කරනව... <br>
"අදනම් හොඳ දවසක්...ඔයා දන්නවද අද මාර වැඩක් උනානෙ..." මගේ කටට බ්‍රේක් නෑ කියල ඔයා හොඳටම දන්නව උනාට හිනාවෙවී ඔයා ඒව අහන් හිටියා... <br>
"Mmmm...interesting..." එයා දිගටම හූමිටි තිබ්බා... <br>
මාත් කියවගෙන කියවගෙන ගියා ඉතින්...දවසෙ වෙච්ච හැමදේම...හැබැයි අඩුවක් ඇතුව...මොකද මට දැනෙනව මට තව වැඩි වෙලාවක් ඉතුරු නෑ කියල...ඇස්දෙක උඩ ගල් තියල වගේ බරයි...ඇයි මේ කරුම නිදිමත මේ වෙලාවටම එන්නෙ? මට මං එක්කම කේන්තී... <br>
"අහන්නකො boo..." එයාගෙ ලස්සන කටහඬ මට ආයෙ ඇහෙනව...එයා එයාගෙ විස්තර කියන්නද කොහෙද ලෑස්තිවෙන්නෙ...හැමදාමත් වගේ මම ආසම වැඩේ...ඒව අහන් ඉන්න එක... <br>
ඔය විදිහට එදත් වෙනද වගේම conversation එක ඇදිල ගියා හරිම ලස්සනට...මට ඔයාව බලන්න ආස උනාට ඔයා කොහේ ඉන්නවද මොනව කරනවද කියල මම තාම දන්නෙ නෑ...මම දන්න එකම දේ ඔයා මට නින්ද යාගෙන එද්දි එනව කියන එක විතරයි... <br>
මගේ කූල් චොක්ලට් එක...මම ඔයාට ගොඩක් ආදරෙයි! <br>
